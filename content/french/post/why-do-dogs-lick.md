---
title: "कुत्ते क्यों चाटते हैं?"
date: 2022-09-21T15:40:24+06:00
# post thumb
images:
  - "images/post/dogs-lick.jpg"
#author
author: "Mayank Sharma"
# description
description: ""
# Taxonomies
categories: ["dogs"]
tags: ["dogs-licking"]
type: "trending" # available type (epic, trending, popular, or regular)
draft: false
---

कुछ पालतू जानवरों में हमेशा खुद को, अपनी प्रजातियों के अन्य सदस्यों और यहां तक कि अपने मालिकों (यानी हम इंसानों) को चाटने की प्रवृत्ति होती है। कुछ ऐसे पालतू जानवर जो हमारे दिमाग में आते हैं वे हैं कुत्ते, बिल्ली और खरगोश।

लेकिन वे ऐसा क्यों करते हैं?

इस लेख में हम उनके इस तरह के व्यवहार के पीछे के कारणों का पता लगाने की कोशिश करेंगे (ज्यादा ध्यान कुत्तों पर रहेगा)। साथ ही, हम कुछ संबंधित विषयों पर भी प्रकाश डालेंगे - क्या कुत्ते के चाटने से कोई स्वास्थ्य जोखिम रहता है, क्या कुछ सावधानियां हैं जिनका हमें पालन करने की आवश्यकता है, आदि।

<div class="toc-mak">
<img src="../../../images/pencil.png">
<b>Table of Contents</b>
<ul>
<li>कुत्ते क्यों चाटते हैं?</li>
<li>क्या मेरे कुत्ते द्वारा मुझे चाटना सुरक्षित है?</li>
<li>अपने कुत्ते को अत्यधिक चाटने से कैसे रोकें?</li>
</ul>
</div>

## कुत्ते क्यों चाटते हैं?

कई पालतू जानवर खुद को, बेतरतीब वस्तुओं को, और यहां तक कि लोगों को भी चाटते हैं। कुत्ते शायद इस सूची में सबसे ऊपर हैं। कुछ लोगों को उनकी यह आदत पसंद आती है, तो कुछ लोगों को यह परेशान करने वाली, और यहां तक कि अवांक्षनीय भी लगती है। लेकिन कुत्तों की इस आदत के पीछे क्या कारण हैं?

### पालतू कुत्ते आपको क्यों चाटते हैं?

कुत्ते लोगों को बहुत चाटते हैं, खासकर यदि आप उनके पसंदीदा मालिक / मित्र हैं। हालांकि कभी-कभी जब आप कुछ नहीं कर रहे होते हैं तब भी वे चाटना शुरू कर देते हैं, जैसे की जब आप सो रहे हों।

वे मुख्य रूप से तीन कारणों से ऐसा करते हैं:
* संचार का तरीका: कुत्ते बोल नहीं सकते, लेकिन जैसा कि आप सभी जानते हैं कि वे बहुत ही मिलनसार होते हैं। वे हमें विभिन्न तरीकों से संदेश भेजने की कोशिश करते हैं - भौंक कर, शरीर की भाषा से, और यहां तक कि चाटकर भी। जब कोई कुत्ता आपको चाटता है, तो वह सिर्फ आपको नमस्ते कह रहा होगा, या घर में आपका स्वागत कर रहा होगा, या कह रहा होगा कि वह आपको याद करता है / प्यार करता है, या शायद वह आपसे कुछ चाहता है (पानी, भोजन), या शायद वह चाहता हो की आप उसे बाहर ले जाओ। आप देखेंगे कि कुत्ते उन देखभाल करने वालों को अधिक चाटते हैं, जो उन्हें खाना खिलाते हैं या जो अक्सर उनके साथ खेलते हैं।
* जासूसी: कुत्ते अपनी गंध और स्वाद की इंद्रियों से बहुत जानकारियाँ बटोरते हैं। तो, अक्सर कुत्ते अपने मालिकों को सिर्फ यह पता लगाने के लिए चाटते हैं कि आपने हाल ही में क्या खाया है, या शायद आप कहाँ गए हैं! कभी-कभी, कुछ सूक्ष्म खाद्य कण हमारे मुंह के पास चिपक जाते हैं और कुत्ते उनकी ओर आकर्षित हो सकते हैं।
* स्वाद: हाँ, आपका कुत्ता आपको अत्यधिक इसलिए भी चाट सकता है क्योंकि आप उसको स्वादिष्ट लगते हैं! कभी-कभी, कुत्ते हमारे पसीने में मौजूद नमक के लिए एक स्वाद विकसित कर लेते हैं और उसे चाटना पसंद करते हैं। (चिंता मत करिये, वह आपको खाएगा नहीं!)

<div class="danger-mak">
  <img src="../../../images/warning.png">
  <b>चेतावनी</b><br>

कभी-कभी, तनाव, चिंता, या किसी डर में होने पर भी कुत्ता हमें अत्यधिक चाटना शुरू कर सकता है।
</div>

### कुत्ते अपने गुप्तांगों को क्यों चाटते हैं?

हालांकि कुत्ते खुद को बिल्लियों की हद तक नहीं संवारते हैं, लेकिन वे खुद को और अपने पिल्लों को कुछ हद तक साफ़ करते रहते हैं। लगभग सभी कुत्तों की रुचि के क्षेत्रों में से एक उनके निजी अंग होते ही हैं। यह एक आदत है जो कई कुत्ते के मालिकों को बहुत खराब लगती है। लेकिन वे ऐसा करते क्यों हैं?

अक्सर, वे सफाई की कमी के कारण ऐसा करते हैं। हालांकि आप उनकी इस आदत को पूरी तरह से नहीं रोक सकते हैं, लेकिन अगर आप उन्हें साफ रखेंगे तो उन्हें खुद को चाटकर साफ करने की जरूरत कम महसूस होगी। अस्वच्छ रहन-सहन से उन्हें बहुत अधिक खुजली हो सकती है, जो कि पिस्सू से संक्रमित होने पर और भी खराब हो सकती है।


## क्या मेरे कुत्ते द्वारा मुझे चाटना सुरक्षित है?

संक्षेप में, हमें कहना होगा कि आपके पालतू कुत्ते द्वारा आपको चाटा जाना आपके लिए संभवतः अच्छी बात नहीं है। हो सकता है आपको यह सुनने में अच्छा न लगे, लेकिन यही सच है। इसके पीछे कुछ ठोस कारण हैं।

### क्या कुत्ते को अपना चेहरा चाटने देना अस्वच्छ होता है?

बेशक! बस उन सभी जगहों पर एक नज़र डालें जहां आपका कुत्ता चाटता है, और कभी-कभी जो अनर्गल चीजें वो खाता है। कुत्ते अपने निजी अंगों को चाटने और शौचालय से पानी पीने के लिए जाने जाते हैं। और मैंने कई कुत्तों को सार्वजनिक जगहों पर कीचड़ और गंदगी खाते हुए भी देखा है। कल्पना कीजिए कि आपका कुत्ता उसके बाद आपको चाट रहा है। निश्चित रूप से अस्वच्छ!

### क्या कुत्ते की लार हानिकारक होती है?

हां, कुत्ते की लार विभिन्न बैक्टीरिया और परजीवियों से भरी होती है और आपके लिए हानिकारक साबित हो सकती है। (यद्यपि यहां जोखिम उतना अधिक नहीं है जितना कि बिल्लियों के मामले में है)। यह जोखिम मौजूद रहता है, भले ही आपका कुत्ता स्वस्थ हो।

हालांकि, अगर आपका कुत्ता बीमार हो जाता है, मान लीजिए कि वह रेबीज से संक्रमित हो जाता है, तो उसका चाटना/काटना आपके लिए अत्यधिक घातक साबित हो सकता है।

हालांकि कुत्ते की लार वास्तव में उसके स्वयं के लिए अच्छी होती है, क्यूंकि इसमें उसके लिए औषधीय गुण होते हैं। अगर कुत्ते को चोट लग जाए तो वह उस जगह को चाट कर खुद को ठीक कर सकता है, क्योंकि कुत्ते की लार में एंटी-बैक्टीरियल गुण होते हैं। हालांकि, अगर कुत्ते को ऐसी जगह चोट लगती है जहां वह चाट नहीं सकता है, तो वह चोट उसके लिए घातक साबित हो सकती है (क्योंकि खुला घाव संक्रमित हो सकता है)।


## अपने कुत्ते को अत्यधिक चाटने से कैसे रोकें?

हमारे शस्त्रागार में विभिन्न तरकीबें हैं जो आपके कुत्ते की अत्यधिक चाटने की आदत को कम करने में आपकी मदद कर सकती हैं।

### नियमित सफाई और संवारना

जितना अधिक आप नियमित रूप से अपने कुत्ते को साफ रखेंगे, स्नान करवाएंगे, उतना ही कम उसे खुद को साफ करना पड़ेगा।

### प्रशिक्षण

* कुत्तों को आसानी से प्रशिक्षित किया जा सकता है उनका हमें चाटना कम करने के लिए, या संभवतः पूरी तरह चाटने से रोकने के लिए।
* उनका ध्यान भटकाएं और उनके चाटने के तरीके को बदलें। जब भी आपका कुत्ता आपका चेहरा चाटने की कोशिश करे, तो आप अपना हाथ उसके सामने पेश कर सकते हैं। बार-बार अपना चेहरा धोने की तुलना में अपने हाथ धोना बहुत आसान है, और निश्चित रूप से कम अस्वच्छ है।

यदि आप ऐसा नहीं भी करते हैं, तो भी कम से कम अनजाने में अपने कुत्ते को आपको चाटने के लिए प्रोत्साहित न करें। यदि आपका कुत्ता आपको चाटता है और आप हंसते हैं, तो वह भविष्य में यह और भी अधिक कर सकता है। कुत्ते स्मार्ट प्राणी होते हैं - वे जल्द ही सीख लेते हैं कि आपको क्या पसंद है और क्या नापसंद है। 

मेरा कुत्ता मेरे हाथ चाटता था, लेकिन उसने मेरे परिवार में कभी किसी और को अधिक नहीं चाटा क्योंकि उन्हें यह पसंद नहीं था। उसने यह बहुत जल्दी सीख लिया और उसके अनुसार अपने व्यवहार को समायोजित किया। हमने उसे इसके लिए कभी प्रशिक्षित भी नहीं किया। उसने इसे समय के साथ स्वाभाविक रूप से सीखा।

