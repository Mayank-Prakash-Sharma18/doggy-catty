---
title: "कुत्ते के बाल झड़ना कैसे रोके ? (kutte ke baal jhadna kaise rokein ?)"
date: 2021-03-12T15:40:24+06:00
# post thumb
images:
  - "images/post/dog-hair-shedding.jpg"
#author
author: "Mayank Sharma"
# description
description: ""
# Taxonomies
categories: ["dogs"]
tags: ["dog-shedding"]
type: "trending" # available type (epic, trending, popular, or regular)
draft: false
---

आप शायद यहाँ इसलिए आये हैं क्योंकि आपका कुत्ता पूरे घर में अपने बाल बिखेर रहा है, और आप बार-बार अपने सोफे या बिस्तर की सफाई कर-कर के थक गए हैं।

खैर, चिंता मत करिये। हम आपको इस लेख में यह बताएंगे कि आप अपने कुत्ते के बालों को अत्यधिक झड़ने से कैसे रोक सकते हैं।

<div class="toc-mak">
<img src="../../../images/pencil.png">
<b>Table of Contents</b>
<ul>
<li>मेरे कुत्ते के अचानक से इतने बाल क्यों झड़ रहे हैं?</li>
<li>कुत्ते के बाल झड़ना कम कैसे करें?</li>
<li>अत्यधिक बाल झाड़ने वाली कुत्तों की नस्लें</li>
</ul>
</div>

परन्तु, हम इस लेख की शुरुआत में ही एक बात स्पष्ट कर देना चाहते हैं: आप बालों का झड़ना (शेडिंग) पूर्णरूपेण नहीं रोक सकते, लेकिन आप इसे कम अवश्य कर सकते हैं। आपका कुत्ता जितना स्वस्थ रहेगा, उसके बाल उतने ही कम गिरेंगे। लेकिन यह कभी भी पूरी तरह से बंद नहीं होगा। एक कुत्ते के मालिक के रूप में यह सब आपके जीवन का हिस्सा बना रहेगा। हमारा एकमात्र उद्देश्य इसे न्यूनतम सीमा तक सीमित करना है।

आइए सबसे पहले मूल कारणों को समझते हैं| सबसे पहले हम यह जान लेते हैं कि कुत्तों के बाल झड़ते ही क्यों हैं। और क्यों कुछ कुत्तों के दूसरों की तुलना में अधिक बाल झड़ते हैं।


## मेरे कुत्ते के अचानक से इतने बाल क्यों झड़ रहे हैं? (kutte ke baal itne kyun jhad rahe hein?)

आम तौर पर, कोई भी कुत्ता बहुत बाल छोड़ता है, चाहे वह छोटे बाल या लंबे बालों वाला कुत्ता हो। लेकिन, झड़ते हुए बालों की मात्रा और आवृत्ति अक्सर निम्लिखित बातों पर निर्भर करती है:

* कुत्ते की नस्ल 

* उनका समग्र स्वास्थ्य

* सीज़न - कुछ कुत्ते सर्दियों में एक मोटी कोट विकसित करते हैं और इसे वसंत में झाड़ देते हैं| यह स्वाभाविक है, क्योंकि उनका शरीर आने वाली गर्मियों के लिए खुद को तैयार करता है।

परन्तु, यदि आपका कुत्ता सामान्य से अधिक बाल झाड़ रहा है, तो यह कुछ अंतर्निहित स्वास्थ्य मुद्दे के कारण हो सकता है।

<div class="toc-mak">
  <img src="../../../images/pencil.png">
  <b>"बालों के झड़ने की सामान्य दर"</b><br>

"बालों के झड़ने की सामान्य दर" क्या मानी जाती है, यह हर नस्ल के लिए भिन्न हो सकती है।
</div>

आइये देखते हैं ऐसे ही कुछ संभावित कारण: 

* पोषण की कमी

* एलर्जी

* निर्जलीकरण

* ग्रूमिंग की कमी

* तनाव

इनके अलावा, बालों के अत्यधिक झड़ने के पीछे कुछ और कारण भी हो सकते हैं, जैसे कि दोषपूर्ण जीन| यानी यह वंशानुगत हो सकता है। अगर ऐसा है, तो आप कुछ ज़्यादा नहीं कर सकते हैं। बस उनकी अच्छे से ग्रूमिंग करें और उन्हें अच्छा पोषण प्रदान करें।

आइए, अब इस मुद्दे को हल करने के लिए संभावित समाधानों पर एक नज़र डालते हैं।


## कुत्ते के बाल झड़ना कम कैसे करें? (kutte ke baal jhadna kam kaise karein?)

### नियमित रूप से ग्रूमिंग करना

सुनिश्चित करें कि आप अपने कुत्ते की ग्रूमिंग करते हैं। उसके बालों को ब्रश करना, उसे निलहाना और अपने कुत्ते को साफ रखना वो जरूरी काम हैं जो आपको नियमित रूप से करने चाहियें।

<img src="../../../images/post/dog-hair-shedding-solutions.png" alt="dog hair shedding solutions" style="width:81%;height:81%;"> <br>

#### ब्रश करना

यदि आप अपने कुत्ते के बालों का झड़ना कम करना चाहते हैं, तो संभवतः ब्रश सबसे महत्वपूर्ण उपकरण है जो आपके सबसे ज्यादा काम आएगा। जब आप अपने कुत्ते को ब्रश करेंगे तो उसके अतिरिक्त बाल स्वतः ही निकल जाएंगे। इसके अलावा, ब्रश करना आपके कुत्ते की त्वचा में प्राकृतिक तेलों को वितरित करता है, जो उसके कोट के समग्र स्वास्थ्य को बनाए रखता है। ब्रश करने से कोट नरम और साफ हो जाता है।

हालाँकि, सुनिश्चित करें कि आप सही ब्रश का उपयोग कर रहे हैं। आप जो ब्रश चुनते हैं, वह फर की मोटाई (अर्थार्थ बालों के कोट की मोटाई) पर निर्भर करेगा, जो कुत्ते की नस्ल पर निर्भर करता है। आपको निम्नलिखित प्रकार के ब्रश का उपयोग करना चाहिए:

* छोटे बालों वाले कुत्तों के लिए ब्रिसल ब्रश (Bristle brushes), जैसे की पग और बीगल कुत्तों के लिए| 

* लंबे बालों वाले कुत्तों (जैसे कोली और पोमेरेनियन) के लिए रेक ब्रश (Rake brushes) - यह अंडरकोट में अंदर तक पहुंचने में सक्षम होगा और वहां से ढीले बालों को साफ़ कर देगा।

जितना संभव हो उतने बाल निकालने के लिए, आपको कुछ समय ब्रश करने पर लगाना चाहिए। आपको ब्रश करना तभी बंद करना चाहिए जब प्रत्येक स्ट्रोक के साथ बड़ी मात्रा में बाल ब्रश पर इकट्ठा होना बंद हो जाएं।

<div class="toc-mak">
  <img src="../../../images/pencil.png">
  <b>मैटिंग की समस्या</b><br>

सुनिश्चित करें कि आप ब्रश हलके हाथों से कर रहे हैं, खासकर यदि आपके कुत्ते के बाल उलझे हुए हैं (इसे मैटिंग बोलते हैं)। यदि आप अपने कुत्ते को निलहाने के पश्चात् उसे सूखाते नहीं हैं और ब्रश नहीं करते हैं, तो उनके बालों के बुरी तरह उलझने की सम्भावना काफी बढ़ जाती है। 
</div>

<div class="danger-mak">
  <img src="../../../images/warning.png">
  <b>चेतावनी</b><br>

बाल झड़ने के अधिक बिगड़े हुए मामलों के लिए आप और भी विशेष उपकरणों का उपयोग कर सकते हैं, जैसे कि डीशेडिंग उपकरण (deshedding tool)। लेकिन ऐसे मामलों में विशेषज्ञ से परामर्श करना बेहतर होगा। 

इसके अलावा, इस बात पर भी ध्यान दीजिये कि ज्यादातर कुत्तों को ब्रश करवाने में मज़ा आता है। लेकिन, यदि आपका कुत्ता ब्रश करवाने में आनाकानी करता है, तो यह किसी गंभीर अंतर्निहित कारण की वज़ह से हो सकता है।
</div>

#### नियमित स्नान

उन्हें नियमित स्नान देना महत्वपूर्ण है। नहाने के दौरान उसके कोट से अतिरिक्त बाल झड़ जाएंगे। यदि आप निलहाने के बाद अपने कुत्ते को सुखाने के लिए ब्लो ड्रायर का उपयोग करते हैं, तो यह कुछ और ढीले बालों को हटा देगा। यह उनके बालों (फर) को स्वस्थ और चमकदार भी बनाए रखेगा।

लेकिन इसे ज़्यादा मत करियेगा। अत्यधिक स्नान नुकसानदायक भी हो सकता है, क्योंकि यह उनकी त्वचा को सूखा सकता है और बालों के झड़ने का कारण बन सकता है।

### पौष्टिक आहार प्रदान करना
 
बालों के अत्यधिक झड़ने का एक कारण उनके आहार में पोषण की कमी हो सकती है। यह आपके कुत्ते के बालों और त्वचा को गंभीर रूप से प्रभावित कर सकता है।

तो, पहली चीज़ जो आपको करनी चाहिए, वह है उन्हें उचित और पौष्टिक आहार देना शुरू करना। अर्थार्थ, उनके समग्र स्वास्थ्य पर ध्यान केंद्रित करें, क्योंकि बाल झड़ना किसी अंतर्निहित स्वास्थ्य मुद्दे का एक लक्षण भर हो सकता है।

आइए एक नजर डालते हैं इस समस्या को सुलझाने के लिए सबसे अच्छे डॉग फूड पर।

* मांस: आपको उन्हें बेहतर गुणवत्ता वाला भोजन देना चाहिए, जैसे कि मांस और अंडे।

* ओमेगा -3: हो सकता है कि उनके आहार में ओमेगा -3 फैटी एसिड मोजूद ना हो। ओमेगा -3 फैटी एसिड त्वचा के स्वास्थ्य में सुधार करता है। आप ओमेगा -3 की खुराक अलग से खरीद सकते हैं (यानी सप्लीमेंट्स) या उन्हें सैल्मोन या टूना जैसी मछलियां दे सकते हैं, जो फैटी एसिड से भरपूर होती हैं। जहां तक ​​सप्लीमेंट्स की बात है, फ्लैक्ससीड ऑयल (flaxseed oil) की तुलना में फिश ऑयल बेहतर (और महंगा) होता है।

* फल और सब्जियाँ: आपके कुत्ते के आहार का लगभग 5-10% फल या सब्जी होना चाहिए, उदहारण के लिए बिना बीज के सेब के स्लाइस, बीज रहित तरबूज, गाजर या खीरा आदि।

इसके अलावा, ऐसे भोजन से बचें, जिनसे आपके कुत्ते को एलर्जी हो।

आप एक बेहतर आहार योजना ज्ञात करने के लिए किसी पशु चिकित्सक से परामर्श कर सकते हैं| 

### निर्जलीकरण ना होने देना 

हो सकता है कि आपके कुत्ते के बाल सामान्य से अधिक झड़ रहे हों| इसका एक कारण यह हो सकता है कि वो कम पानी पी रहा हो। निर्जलीकरण से शुष्कता होती है, जिसके कारण बाल झड़ने लगते हैं।

सुनिश्चित करें कि आपका कुत्ता अच्छी तरह से हाइड्रेटेड है, खासकर गर्मियों में। आप उसे अधिक पीने के लिए प्रोत्साहित करने के लिए उसके पानी में कोई स्वाद मिला सकते हैं, जैसे कि उसके पीने के पानी में चिकन के टुकड़े डालना, इत्यादि।

### तनाव

तनाव से इंसानों के बाल झड़ने लगते हैं। कुत्तों के लिए भी यह सच है। अगर ऐसा है, तो आपको उनके तनाव के पीछे के कारण का पता लगाना होगा।

अब, हम कुत्तों की कुछ उन नस्लों को देखते हैं जिनके बाल काफी झड़ते हैं।


## अत्यधिक बाल झाड़ने वाली कुत्तों की नस्लें (adhik baal girane wali kutton ki naslein)

कुछ कुत्तों के अधिक बाल झड़ते हैं, कुछ के कम। कुछ पूरे वर्ष भर बाल झाड़ते हैं और कुछ विशेष मौसमों में ही।

कुछ कुत्तों की नस्लें सालाना एक या दो बार अपना कोट झाड़ देती हैं। लेकिन सबसे अधिक यह वसंत के समय में होता है। जैसे ही गर्मियां शुरू होती हैं, वे अपने सर्दियों के कोट को झाड़ देते हैं। कुत्तों की कुछ ऐसी नस्लें निम्नलिखित हैं:

* Sheltie

* Collies

लेकिन, कुछ अन्य कुत्ते पूरे वर्ष बाल झाड़ते रहते हैं, जैसे की जर्मन शेफर्ड।

कई बहुतायत से बाल झाड़ने वाले कुत्तों में डबल कोट होते हैं - अंडरकोट (भीतरी कोट) और टॉपकोट। बाल झाड़ने वाले समय के दौरान, वे अपने पूरे अंडरकोट फर को झाड़ सकते हैं। 

यदि आपका कुत्ता किसी ऐसी ही नस्ल का है, जो बहुत बाल झाड़ने के लिए जानी जाती हैं, तो आपके पास इसका एकमात्र समाधान नियमित रूप से उनको ग्रूम करना है - मुख्य रूप से नियमित ब्रश करना और स्नान करवाना।


नीचे कुछ कुत्तों की नस्लों का उल्लेख किया गया है, जिनको काफी बाल झाड़ने वाला माना जाता है:

* अलास्का मालाम्यूट (Alaskan Malamute): वे साल में दो बार अपने अंडरकोट को झाड़ देते हैं। इनकी शेडिंग अवधि लगभग तीन सप्ताह तक रहती है, जिसके दौरान इनके सारे बाल झड़ जाते हैं। 

* अकिता (Akita): यह भी एक 'डबल-कोटेड' नस्ल है, यानी उनके पास एक अंडरकोट है। वे साल में दो बार अपने सभी बाल खो देते हैं। 

* साइबेरियन हस्की (Siberian Husky): इनमें भी डबल कोट होता है, जो देखने में सुंदर लगता है, लेकिन इसमें से बहुत बाल झड़ते हैं। इसको कम करने के लिए नियमित ग्रूमिंग आवश्यक है।

* पेम्ब्रोक वेल्श कॉर्गी (Pembroke Welsh Corgi): जैसा कि आप अब तक समझ गए होंगे, इनके पास भी डबल-कोट होता है। भीतरी कोट वर्ष में दो बार झड़ता है, जब मौसम बदलता है।

* कार्डिगन वेल्श कॉर्गी (Cardigan Welsh Corgi): ये पूरे वर्ष ही बाल झाड़ते रहते हैं। इसके अलावा, साल में दो बार उनका अंडरकोट पूरी तरह झड़ जाता है।

* ग्रेट पायरेनीस (Great Pyrenees): यह पूरे वर्ष ही बाल झाड़ते रहते हैं। हमें उन्हें अक्सर ब्रश करने की आवश्यकता होती है - प्रति सप्ताह एक या अधिक बार।  

* जर्मन शेफर्ड (German Shepherd): उनके पास दो लेयर वाला कोट होता है, और उन्हें बहुत बाल झाड़ने वाली नस्ल माना जाता है। वे पूरे साल ही बाल झाड़ते रहते हैं, लेकिन साल में दो बार वो बहुत ही अधिक बाल छोड़ते हैं।

* चाउ चाउ (Chow Chow): वे वसंत के अंत के आस-पास अपने अधिकांश बाल झाड़ देते हैं। लेकिन, यह बालों के झड़ने की प्रक्रिया कुछ हद तक गर्मियों में भी जारी रहती है।

* लैब्राडोर रिट्रीवर (Labrador Retriever): लैब्राडोर रिट्रीवर भी कुछ हद तक अधिक बाल झाड़ने वाले माने जाते हैं।

* अमेरिकन एस्किमो (American Eskimo): ये भी बहुत बाल झाड़ते हैं।


## उपसंहार 

आप जो भी करें, कुत्ते अपने बाल आपके घर में अवश्य झाड़ेंगे। अतः, फर्नीचर कवर का उपयोग करें, नियमित वैक्यूमिंग करें, इत्यादि। यदि आप मेरी तरह नियमित वैक्यूमिंग से नफरत करते हैं, तो आप स्वचालित वैक्यूम रोबोट में निवेश कर सकते हैं। लेकिन इस वेक्युम रोबोट के साथ आप कुत्तों को अकेला न छोड़ें, वरना वे उन्हें नष्ट कर सकते हैं। कुत्तों को चलती वस्तुओं का पीछा करना पसंद होता है। परन्तु आप शायद यह पहले से ही जानते होंगे!

<div class="danger-mak">
  <img src="../../../images/warning.png">
  <b>चेतावनी</b><br>

यदि आप अत्यधिक बालों का झड़ना देखते हैं, या बीच-बीच में काफी गंजापन देखते हैं, तो आपको पशु चिकित्सक से परामर्श अवश्य करना चाहिए।
</div>

