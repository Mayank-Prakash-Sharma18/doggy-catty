---
title: "पिल्ले का काटना कैसे कम करें ? (pille ka kaatna kam kaise karein?)"
date: 2021-02-03T15:50:24+06:00
# post thumb
images:
  - "images/post/reduce-puppy-biting.png"
#author
author: "Mayank Sharma"
# description
description: ""
# Taxonomies
categories: ["dogs"]
tags: ["puppy-training"]
type: "trending" # available type (epic, trending, popular, or regular)
draft: false
---

मेरे कुत्ते टिग्गर को आप कहीं भी छुएं, वो काटता है। अगर मैं उसके पंजे को छूता हूं, तो वह काटेगा, अगर मैं उसकी पूंछ को छूता हूं, तो वह काटता है। वास्तव में, वह किसी भी उस चीज को चबाना चाहता है जो लटकी हुई है, कोई भी ऐसी चीज़ जो उसके मुंह की पहुंच में है, चाहे वह हमारी चादर हो, हमारे स्लीपर्स हों, यहां तक ​​कि अन्य पिल्लों के कान भी!

टिग्गर के बारे में कुछ बता दूं। टिग्गर 3 महीने का है और बहुत स्मार्ट और सक्रिय है। हमेशा हंसमुख और ऊर्जा से भरपूर रहता है।

क्या आपका पिल्ला भी ऐसा करता है?

<div class="toc-mak">
<img src="../../../images/pencil.png">
<b>Table of Contents</b>
<ul>
<li>पिल्ले क्यों काटते हैं?</li>
<li>पिल्ले को काटने से रोकने के लिए हमें क्या करना चाहिए?</li>
</ul>
</div>

## पिल्ले क्यों काटते हैं? (pille kyun kaatte hein?)

यदि आप एक नया पिल्ला लेने जा रहे हैं या पहले से ही ले लिया है, तो तैयार रहें।

पहली बात जो आपको ध्यान में रखनी चाहिए, वो ये है कि पिल्ला काटता है। यह काटने की आदत पिल्लों में 7-8 महीने तक रहती है। और काटने से मेरा तात्पर्य ये है कि, वो किसी भी चीज को काटने और चबाने से नहीं चुकेगा जहाँ उसका मुंह पहुंच सकता है।

इसके 2 कारण हैं:
* इस समय पिल्ले के दाँत आ रहे होते हैं| 
* पिल्ला मुंह से चबाकर ही अपनी दुनिया को समझने की कोशिश करता है। इस तरह वह जानता है कि उसके आसपास की चीजें कैसी हैं।


## पिल्ले को काटने से रोकने के लिए हमें क्या करना चाहिए? (pille ko kaatne se rokne ke liye kya karna cahiye?)

### पिल्ले के व्यवहार को संशोधित करने के लिए सकारात्मक और नकारात्मक सुदृढीकरण प्रदान करें

मैं आपको वह ट्रिक बताने जा रहा हूं जो मैंने किया था। यदि आप रोज ऐसा करते हैं तो यह उसके व्यवहार को प्रभावित करेगा। हम इस ट्रिक को अभी एक महीने से कर रहे हैं।

मैंने टिग्गर को 'नहीं' शब्द सिखाया है। जब भी मैं 'ना' कहता हूं, वह रुक जाता है। आपको लगातार अपने पिल्ले को 'नहीं' कहना होगा, जब भी वो किसी चीज़ को काटे या चबाये। उसे समझना चाहिए कि जब आप 'नहीं' कहते हैं, तो इसका मतलब है कि उसे अपने वर्तमान व्यवहार को रोकने की जरूरत है।

यदि आपका पिल्ला 1 सेकंड के लिए रुक जाता है, तो आपको उसकी प्रशंसा करने की आवश्यकता है, यानी उसे सकारात्मक सुदृढीकरण दें। जब टिग्गर रुक जाता है तो मैं उसकी वहीं प्रशंसा करता हूं, उदहारण के लिए मैं कहता हूं 'टिग्गर गुड बॉय', उसकी पीठ थपथपाएं, उसे कोई ट्रीट दें या ऐसा कुछ करें जो उसे अच्छा लगता हो।

इस तरह उसे लगता है कि उसने जो कुछ किया, वह बहुत अच्छा था, और इसलिए उसे अपनी चबाने की आदत बंद कर देनी चाहिए।

सुनिश्चित करें कि आप पिल्ले को मारें नहीं, क्योंकि ऐसा करने पर पिल्ला आक्रामक हो सकता है। आपका ऐसा व्यवहार उसके काटने की आदत को बढ़ाने का काम कर सकता है।

### अपने पिल्ले का ध्यान बटाएं 

उसका ध्यान बताने के लिए आप एक खिलौने या गेंद का उपयोग कर सकते हैं। जब भी वह काटता है, उसे खिलौने या गेंद आदि देकर कहीं और व्यस्त कर दें|  


काटने को एकदम से और पूर्णरूपेण रोकना संभव नहीं है, लेकिन ऐसा करने से उसका काटना काम अवश्य हो जायेगा।

इन सुझावों के अलावा, मेरे पास आपके लिए 2 और सुझाव हैं।

### खुद को या उसकी दिलचस्पी की चीज़ को उसकी पहुंच से दूर कर दें 

यदि आप अपने पिल्ले के साथ बैठे हैं और आपका पिल्ला लगातार आपको 'ना' कहने के बाद भी और उसका ध्यान बटाने के बावजूद भी काट रहा है, तो आपको वहां से उठ जाना चाहिए (आक्रामकता दिखाने के बजाय)। अपने पिल्ले को काटने का मौका ही न दें।

### उसकी ऊर्जा कहीं और खपा दें 

यदि आपका पिल्ला अभी भी आपका पीछा करता है और आपको काटता है, तो इसका मतलब है कि वह छोटा शैतान कुछ ज्यादा ही ऊर्जावान है। उसकी ऊर्जा कम करने के लिए हमें उसे थकाना होगा। हम उसे बाहर ले जा सकते हैं, और उसके साथ दौड़-भाग कर सकते हैं, या बॉल-फेचिंग इत्यादि खेल खेल सकते हैं| 

मेरा व्यक्तिगत पसंदीदा खेल टिग्गर के साथ कुश्ती करना है (निश्चित रूप से ध्यान से और ज्यादातर बिस्तर या कालीन जैसी नरम सतह पर)। बस 5-10 मिनट उठापटक करने के बाद उसकी साड़ी ऊर्जा निकल जाती है और उसकी जीभ बाहर निकल जाती है|  इसका मतलब है कि मैं अब कुछ घंटों के लिए शांति से रह सकता हूं।


## उपसंहार 

एहतियाती उपाय के रूप में, सुनिश्चित करें कि कोई भी आवश्यक या नुक़सानदायक चीज आपके पिल्ले की पहुंच से बाहर हो, विशेष रूप से कोई ऐसी चीज जिसे वह निगल सकता है। यह सावधानी उसके पहले वर्ष में और भी अधिक महत्वपूर्ण है।

इस लेख को समाप्त करने से पहले मुझे यह स्वीकार करने की आवश्यकता है कि मैं अपने पिल्ले के काटने का थोड़ा भी बुरा नहीं मानता हूँ। यह हमारा प्यारा सा खेल है और यह पूरी तरह से उसकी गलती भी नहीं है कि वह मेरा हाथ चबाना चाहता है। आखिरकार, मैं उसके साथ पागल-पंजा बहुत खेलता हूँ, जहाँ में उसे उसे ये दर्शाता हूँ की मेरा पंजा मेरे काबू में नहीं है और उसे तंग कर रहा है।

हम कमेंट सेक्शन में जानना चाहेंगे कि आप इस उद्देश्य हेतु कौन सी ट्रिक अपनाते हैं। इसके अलावा, आप इस विषय में भी अपनी राय प्रकट कर सकते हैं क्या हमें अपने पिल्लों को काटने और चबाने से रोकने की कोशिश करनी चाहिए या इसे उनकी आयु के मुताबिक प्राकर्तिक व्यवहार समझकर अनदेखा कर देना चाहिए।
