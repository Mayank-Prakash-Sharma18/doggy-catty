---
title: "तोते को बोलना कैसे सिखाएं ? (Tote ko bolna kaise sikhayen?)"
date: 2021-07-05T15:40:24+06:00
# post thumb
images:
  - "images/post/talking-parrot.jpg"
#author
author: "Mayank Sharma"
# description
description: ""
# Taxonomies
categories: ["parrots"]
tags: ["parrot-training","parrot-talk"]
type: "regular" # available type (epic, trending, popular, or regular)
draft: false
---

तोते का सबसे आकर्षक और सबसे मनोरंजक गुण यह है कि वह बोल सकता है। ठीक है, सभी तोते नहीं, लेकिन कुछ निश्चित रूप से ऐसा कर सकते हैं। यह एक ऐसा गुण है, जो इन्हें अन्य सभी पालतू जानवरों से अलग करता है।

इसलिए, यदि आप इस उद्देश्य हेतु कोई तोता लेने की योजना बना रहे हैं, या यदि आपको अपने तोते को बोलना सीखाने में कठिनाई हो रही है, तो इस लेख को अवश्य पढ़ें।

(इस लेख में हम जानेंगे - <strong>How to train a parrot to talk?, in Hindi</strong>)

<div class="toc-mak">
<img src="../../../images/pencil.png">
<b>Table of Contents</b>
<ul>
<li>तोते को बात करना सिखाने के चरण</li>
<li>तोते की कौन सी नस्ल बात करना सीख सकती है?</li>
</ul>
</div>

## तोते को बात करना सिखाने के चरण (tote ko bolna sikhane ke charan)

आइए उन चरणों पर एक नज़र डालें जिनका पालन करके आप अपने तोते को बोलने के लिए प्रशिक्षित कर सकते हैं। आप अपनी और अपने तोते की सहूलियत के आधार पर इनमें से कुछ चरणों को ऊपर-नीचे कर सकते हैं या छोड़ सकते हैं। याद रखें, हर तोता अद्वितीय होता है। तो, आपको थोड़ा रचनात्मक होना पड़ सकता है, और नीचे दी गयीं प्रशिक्षण तकनीकों में कुछ बदलाव करना पड़ सकता है।

### चरण 1: विश्वास निर्माण

यह पहला कदम है, चाहे आप अपने तोते को बात करने के लिए प्रशिक्षित करना चाहते हैं, या काटना बंद करवाना चाहते हैं, या कुछ और। एक पालतू जानवर आपकी बात नहीं सुनेगा, अगर वह आप पर भरोसा नहीं करता है।

अतः, तोता लेने के बाद, जल्दबाज़ी न करियेगा। एक या दो महीने के लिए बस अपने तोते की देखभाल करने पर ध्यान दें। उसके साथ कुछ समय बिताएं। उसे नई परिस्थितियों और नए लोगों के साथ तालमेल बिठाने दें। उसे अपने साथ भावनात्मक रूप से बंधने दें। प्रशिक्षण थोड़े समय के बाद प्रारम्भ किया जा सकता है।

<div class="toc-mak">
  <img src="../../../images/pencil.png">
  <b>हमें तोते को बात करना सिखाने के लिए प्रशिक्षण किस उम्र में देना चाहिए?</b><br>

तोता सिर्फ 6 महीने का होने पर भी बोलना सीख सकता है। जब वह 8 महीने या एक साल का हो जाता है, तब तक तो वह बहुत अच्छा बोलना सीख सकता है। 

वास्तव में, मानव बच्चों की तरह ही, तोते के लिए भी छोटी उम्र में सीखना आसान होता है। अतः, जब आपका तोता लगभग 4-5 महीने का हो जाता है, और आपके साथ अच्छा भावनात्मक बंधन बना लेता है, तो आप उसे बोलने के लिए प्रशिक्षण देना शुरू कर सकते हैं ।

हालाँकि, मैंने देखा है कि बहुत बड़े उम्र के तोते भी बोलना सीख लेते हैं, यहाँ तक कि 5-6 साल के तोते भी। अतः, इसकी कोई आयु सीमा नहीं है, लेकिन किसी तोते के लिए उम्र के साथ नई चीजें सीखना थोड़ा कठिन अवश्य हो जाता है।
</div>

### चरण 2: उन्हें उनका नाम सिखाएं

दूसरा कदम यह है कि अपने तोते को उसका नाम बताएं, जो भी आपने उसके लिए चुना है। यह कुछ ऐसा है जो हम अपने किसी भी पालतू जानवर के साथ वैसे भी करते ही हैं। हम चाहते हैं कि जब हम उनका नाम लें, तो हमारे पालतू जानवर प्रतिक्रिया दें, चाहे वह आपका कुत्ता, बिल्ली या तोता हो। 

पर हम यह कैसे करते हैं?

दोहराएं, दोहराएं और दोबारा दोहराएं! 

अपने तोते के पिंजरे के पास बैठिये और उसका नाम लीजिये, जैसे की "मिट्ठू" कहिये। जब आप इसे कुछ खिला रहे हों, इसके साथ बातचीत कर रहे हों, तो इसका नाम लें। यह रटने की तकनीक है, जिसमें कोई व्यक्ति या जानवर, किसी शब्द के अर्थ को जाने बिना उसकी ध्वनि से ही शब्द को पहचानता है। 

आपका तोता जल्द ही उस शब्द को दोहराने की कोशिश करेगा। समय के साथ, उसे संभवतः यह भी पता चल जाएगा कि यह उसका नाम है। तो, संभावना है कि यह वह पहला शब्द होगा जो आपका तोता बोलेगा।

इस प्रक्रिया में एक या दो महीने लग सकते हैं। इसलिए, सुनिश्चित करें कि आप अपने तोते से नियमित रूप से बात कर रहे हैं (बिना उसे परेशान किए!)। शुरुआत हमेशा धीमी होती है, इसलिए आपको धैर्य रखना होगा।

<div class="toc-mak">
  <img src="../../../images/pencil.png">
  <b>नोट</b><br>

कुछ तोते स्पष्ट शब्द बोलने से बहुत पहले कुछ ध्वनियाँ निकालना सीख सकते हैं। उदाहरण के लिए, मैंने बहुत से तोतों को देखा है, जो एक भी शब्द बोलने से पहले सीटी बजाते और हंसने की आवाज निकालते थे।
</div>

### चरण 3: इनाम दीजिये (सकारात्मक सुदृढीकरण - पॉजिटिव रएंफोर्रसमेंट)

यदि आपने मनोविज्ञान पढ़ा है, तो आप शायद सकारात्मक सुदृढीकरण (Positive reinforcement) की अवधारणा से परिचित होंगे। यह एक ऐसी तकनीक है जिसमें हम किसी जानवर या इंसान के अच्छे व्यवहार को पुरस्कृत करते हैं।

इसलिए जब भी आपका तोता बोलने की कोशिश करे तो उसे इनाम दें। इनाम भावनात्मक हो सकता है, जैसे की उसको सहलाना, उससे प्यार करना आदि। आप उसे कुछ अच्छा खाने को भी दे सकते हैं, कुछ ऐसा जो वह खाना पसंद करता है।

<div class="toc-mak">
  <img src="../../../images/pencil.png">
  <b>नोट</b><br>

आपको बाजार से एक क्लिकर मिल जायेगा। सीधे उन्हें इनाम देने के बजाय, जब भी आपका तोता बोलने की कोशिश करे तो आप क्लिकर पर क्लिक कर सकते हैं और फिर उसे कुछ इनाम दे सकते हैं। जल्द ही आपका तोता यह समझ जाएगा कि - "क्लिक ध्वनि का मतलब है कि मैंने कुछ सही किया है, और जल्द ही मुझे इनाम मिलेगा।"
</div>

### चरण 4: दूसरे शब्दों, वाक्यों, गीतों को सिखाएं

एक बार जब आपके तोते ने अपना नाम सीख लिया और हो सकता है कि सीटी जैसी कुछ आवाजें निकालने लगे, तो अब आप उसे दूसरे शब्द सिखा सकते हैं। ऐसा करने की तकनीक वही है जो हम उन्हें उनका नाम सिखाने के लिए इस्तेमाल करते थे।

आप उन्हें कुछ गाने सुना सकते हैं, कुछ वाक्य दोहरा सकते हैं आदि। यदि वे आपको, या किसी अन्य ध्वनि स्रोत का जवाब दे रहे हैं, या अपनी प्रतिक्रिया दिखा रहे हैं, तो वे जल्द ही लंबे वाक्य बोलना शुरू कर देंगे। हो सकता है, वे धुनों पर थोड़ा नाचें भी!


## तोते की कौन सी नस्ल बात करना सीख सकती है? (baat karne wali tote ki naslein)

यहाँ कुछ तोते की नस्लों की सूची दी गई है जो बोल सकते हैं:

* भारतीय रिंगनेक तोता - Indian Ringneck Parakeets (भारत और एशिया में पाया जाता है)
* अफ्रीकी ग्रे तोते - African grey parrots
* क्वेकर तोते - Quaker parrots
* बुग्गी (पैराकेट्स) - Parakeets
* अमेज़न तोते - Amazon Parrots
* सीवियर मकाव तोते - Severe Macaw
* एक्लेक्टस तोते (Eclectus Parrot)
* कॉकटू तोते - Cockatoo (ऑस्ट्रेलिया में पाया जाता है)

