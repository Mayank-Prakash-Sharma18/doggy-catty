---
title: "नंगे तल वाले एक्वेरियम के फायदे और नुकसान"
date: 2022-05-30T15:40:24+06:00
# post thumb
images:
  - "images/post/bare-bottom-aquarium.jpg"
#author
author: "Mayank Sharma"
# description
description: ""
# Taxonomies
categories: ["fishes"]
tags: ["aquarium"]
type: "trending" # available type (epic, trending, popular, or regular)
draft: false
---

हम में से अधिकांश दो प्रमुख प्रकार के एक्वैरियम के बारे में जानते हैं - बेयर बॉटम (नंगे तल) और प्लांटेड / डेकोरेटेड / रोपित। कुछ मछलियाँ इनमें से किसी एक को पसंद करती हैं, जबकि कुछ दोनों में खुश रह सकती हैं।

यह बहुत स्पष्ट है कि एक रोपित एक्वेरियम, एक नंगे तल वाले एक्वेरियम की तुलना में अधिक आकर्षक लगता है। हालांकि बेयर बॉटम फिश टैंक को साफ करना बहुत आसान है।

इस लेख में, हम इस विषय के सूक्ष्म पहलुओं पर गौर करने जा रहे हैं, और दोनों प्रकार के एक्वैरियम की अच्छाईओं और कमियों पर प्रकाश डालेंगे।

<div class="toc-mak">
<img src="../../../images/pencil.png">
<b>Table of Contents</b>
<ul>
<li>बेयर बॉटम और प्लांटेड एक्वेरियम क्या होते हैं?</li>
<li>प्लांटेड एक्वेरियम की तुलना में बेयर बॉटम एक्वेरियम के फायदे</li>
<li>बेयर बॉटम एक्वेरियम की तुलना में प्लांटेड एक्वेरियम के फायदे</li>
<li>बेयर बॉटम फिश टैंक के रखरखाव के लिए टिप्स</li>
<li>मछलियां जिन्हें हम बेयर बॉटम एक्वेरियम में रख सकते हैं</li>
</ul>
</div>

## बेयर बॉटम और प्लांटेड एक्वेरियम क्या होते हैं?

बेयर बॉटम या नंगे तल वाले टैंक सिर्फ साधारण, सादे कांच के टैंक होते हैं। आपको उनमें संलग्न फिल्टर या हीटर मिल सकते हैं, लेकिन उनमें सजावट, रेत, बजरी, आदि नहीं होंगे। अब क्यूंकि उनकी तली में नीचे सिर्फ कांच ही होता है - इसलिए इसका नाम 'बेयर बॉटम / नंगे तल' वाले एक्वेरियम है।

नंगे तल और प्लांटेड एक्वैरियम की नीचे दी गयी तस्वीरें इनका अंतर बिल्कुल स्पष्ट कर देंगी।

Bare bottom aquarium (नंगे तल वाला टैंक):
<img src="../../../images/post/bare-bottom-aquarium.jpg" alt="Bare bottom and Planted aquariums" style="width:81%;height:81%;"> <br>

Planted aquarium (प्लांटेड एक्वैरियम):
<img src="../../../images/post/planted-aquarium.jpg" alt="Bare bottom and Planted aquariums" style="width:81%;height:81%;"> <br>


## प्लांटेड एक्वेरियम की तुलना में बेयर बॉटम एक्वेरियम के फायदे

* हालांकि एक नंगे तल का टैंक, प्लांटेड टैंक की तुलना में कम आकर्षक लगता है, लेकिन यहां आपको मछलियों का एक अबाधित दृश्य मिलता है। इसलिए, वे प्रदर्शन टैंक और संगरोध टैंक (quarantine tanks) के लिए एक स्वाभाविक पसंद हैं।
* आप substrates/सबस्ट्रेट्स पर इनके दुष्प्रभावों के बारे में चिंता किए बिना, टैंक में दवाएं डाल सकते हैं (प्लांटेड टैंकों में आमतौर पर substrates/सबस्ट्रेट्स होते हैं)।
* आप आसानी से पहचान सकते हैं कि टैंक गंदा हो रहा है, क्योंकि मछली का कचरा और बिना खाया हुआ भोजन आपको स्पष्ट रूप से दिखाई देगा। यह सफाई प्रक्रिया को आसान और कम समय लेने वाला भी बनाता है। टैंक को साफ करने के लिए साधारण साइफन नली (siphon hose) ही काफी होगी। बजरी वैक्यूम (gravel vacuum) का उपयोग करने की कोई आवश्यकता नहीं है।
* पूरे टैंक में बेहतर जलप्रवाह रहता है।
* बेयर बॉटम फिश टैंक अक्सर फिश ब्रीडर द्वारा उपयोग किए जाते हैं, क्योंकि इन टैंकों को साफ करना आसान होता है।


## बेयर बॉटम एक्वेरियम की तुलना में प्लांटेड एक्वेरियम के फायदे

* प्लांटेड  एक्वेरियम में विभिन्न चीज़ें (जैसे बजरी, रेत, आदि) लाभकारी बैक्टीरिया के विकास के लिए बहुत अधिक सतह क्षेत्र प्रदान करती हैं। ऐसे बैक्टीरिया मछली के कचरे और सड़े हुए भोजन से बनी अमोनिया को कम हानिकारक नाइट्रेट में बदल देते हैं (नाइट्रोजन चक्र)। पानी में बहुत अधिक अमोनिया मछलियों के लिए हानिकारक होती है। नंगे तल के टैंकों में, बैक्टीरिया के पनपने का एकमात्र स्थान फिल्टर में होता है। सफाई करने वाले बैक्टीरिया के समर्थन के बिना, आपको यह सुनिश्चित करना होगा कि पानी को विषाक्त पदार्थों से मुक्त रखा जाए - इसका मतलब है कि आपके नियमित रखरखाव कर्तव्य (पानी बदलना और टैंक की सफाई) बहुत अधिक आवश्यक हो जाते हैं। यदि आपके फिल्टर के पास बैक्टीरिया की वह छोटी-सी कॉलोनी भी मर जाती है, तो आपकी मछलियां भी अधिक समय तक जीवित नहीं रहेंगी।
* प्लांटेड एक्वेरियम में अधिक प्राकृतिक और सौंदर्यपूर्ण अपील होती है।


## बेयर बॉटम फिश टैंक के रखरखाव के लिए टिप्स

तो, अब आप नंगे बॉटम टैंक रखने के नकारात्मक पहलुओं और चुनौतियों के बारे में जानते हैं। लेकिन क्या इन मुद्दों से निबटने का कोई रास्ता है?

जब नंगे तल वाले टैंकों की बात आती है तो आइए कुछ सुझाव साझा करें।
* अच्छे जीवाणुओं की वृद्धि सुनिश्चित करने के लिए, उन्हें बढ़ने के लिए कुछ अतिरिक्त स्थान प्रदान करें (नियमित यांत्रिक फिल्टर के अलावा)। इसके लिए आप अपने टैंक में कुछ स्पंज फिल्टर लगा सकते हैं। या, आप कुछ बुनियादी सजावट कर सकते हैं और कुछ खिलौने रख सकते हैं।
* नियमित रखरखाव कार्य सुनिश्चित करें - टैंक की नियमित सफाई, पानी परिवर्तन, आदि।
* कुछ मछलियों को मछली टैंक में पौधों और अन्य संरचनाओं की आवश्यकता होती है। कृपया ऐसी मछलियों को नंगे तल वाले टैंक में न रखें। अपनी मछली प्रजातियों, उनके प्राकर्तिक मूल स्थान, आदि के बारे में कुछ पृष्ठभूमि अनुसंधान करें। यह आपको एक उचित अंदाज़ा प्रदान करेगा। आदर्श रूप से, हमें अपने एक्वेरियम के माहौल को अपनी मछलियों के प्राकृतिक, देशी मैदानों जैसा बनाने की कोशिश करनी चाहिए।
* कुछ मछलियों को एक्वेरियम में बड़ी, अधिक आक्रामक मछलियों से छिपने के लिए, छिपने लायक स्थानों की आवश्यकता होती है। उनके अभाव में उनको अत्यधिक तनाव हो सकता है, और इस नियमित तनाव के कारण उनकी मृत्यु हो सकती है।


अब, आखिरी लेकिन एक अति महत्वपूर्ण पहलु। नंगे तल के एक्वेरियम में हम कौन सी मछली की प्रजातियाँ रख सकते हैं?


## मछलियां जिन्हें हम बेयर बॉटम एक्वेरियम में रख सकते हैं

यहां उन मछलियों की एक छोटी-सी सूची दी गई है जिन्हें एक नंगे तल वाले मछली टैंक में पाला जा सकता है।
* Gold fish
* डिस्कस (Disqus)
* बेटास (Bettas)
* मिनोज (Minnows)


## उपसंहार 

तो, अब आपके पास इन दोनों प्रकार के फिश टैंकों के फायदे और नुकसान के बारे में पर्याप्त सूचना है। हालाँकि, ध्यान रखें कि यह आपकी मछली है जिसे उस मछली टैंक में रहना है, आपको नहीं। तो, आपके द्वारा रखी गई मछलियों द्वारा पसंद किए जाने वाले एक्वैरियम के प्रकार पर कुछ शोध करें और तदनुसार चुनें।
